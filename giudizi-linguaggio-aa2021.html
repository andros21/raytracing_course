<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <meta name="author" content="Maurizio Tomasi &lt;maurizio.tomasi@unimi.it&gt;" />
  <title>Valutazioni degli studenti sui linguaggi usati</title>
  <style>
    code{white-space: pre-wrap;}
    span.smallcaps{font-variant: small-caps;}
    span.underline{text-decoration: underline;}
    div.column{display: inline-block; vertical-align: top; width: 50%;}
    div.hanging-indent{margin-left: 1.5em; text-indent: -1.5em;}
    ul.task-list{list-style: none;}
    pre > code.sourceCode { white-space: pre; position: relative; }
    pre > code.sourceCode > span { display: inline-block; line-height: 1.25; }
    pre > code.sourceCode > span:empty { height: 1.2em; }
    .sourceCode { overflow: visible; }
    code.sourceCode > span { color: inherit; text-decoration: inherit; }
    div.sourceCode { margin: 1em 0; }
    pre.sourceCode { margin: 0; }
    @media screen {
    div.sourceCode { overflow: auto; }
    }
    @media print {
    pre > code.sourceCode { white-space: pre-wrap; }
    pre > code.sourceCode > span { text-indent: -5em; padding-left: 5em; }
    }
    pre.numberSource code
      { counter-reset: source-line 0; }
    pre.numberSource code > span
      { position: relative; left: -4em; counter-increment: source-line; }
    pre.numberSource code > span > a:first-child::before
      { content: counter(source-line);
        position: relative; left: -1em; text-align: right; vertical-align: baseline;
        border: none; display: inline-block;
        -webkit-touch-callout: none; -webkit-user-select: none;
        -khtml-user-select: none; -moz-user-select: none;
        -ms-user-select: none; user-select: none;
        padding: 0 4px; width: 4em;
        color: #aaaaaa;
      }
    pre.numberSource { margin-left: 3em; border-left: 1px solid #aaaaaa;  padding-left: 4px; }
    div.sourceCode
      {   }
    @media screen {
    pre > code.sourceCode > span > a:first-child::before { text-decoration: underline; }
    }
    code span.al { color: #ff0000; font-weight: bold; } /* Alert */
    code span.an { color: #60a0b0; font-weight: bold; font-style: italic; } /* Annotation */
    code span.at { color: #7d9029; } /* Attribute */
    code span.bn { color: #40a070; } /* BaseN */
    code span.bu { } /* BuiltIn */
    code span.cf { color: #007020; font-weight: bold; } /* ControlFlow */
    code span.ch { color: #4070a0; } /* Char */
    code span.cn { color: #880000; } /* Constant */
    code span.co { color: #60a0b0; font-style: italic; } /* Comment */
    code span.cv { color: #60a0b0; font-weight: bold; font-style: italic; } /* CommentVar */
    code span.do { color: #ba2121; font-style: italic; } /* Documentation */
    code span.dt { color: #902000; } /* DataType */
    code span.dv { color: #40a070; } /* DecVal */
    code span.er { color: #ff0000; font-weight: bold; } /* Error */
    code span.ex { } /* Extension */
    code span.fl { color: #40a070; } /* Float */
    code span.fu { color: #06287e; } /* Function */
    code span.im { } /* Import */
    code span.in { color: #60a0b0; font-weight: bold; font-style: italic; } /* Information */
    code span.kw { color: #007020; font-weight: bold; } /* Keyword */
    code span.op { color: #666666; } /* Operator */
    code span.ot { color: #007020; } /* Other */
    code span.pp { color: #bc7a00; } /* Preprocessor */
    code span.sc { color: #4070a0; } /* SpecialChar */
    code span.ss { color: #bb6688; } /* SpecialString */
    code span.st { color: #4070a0; } /* String */
    code span.va { color: #19177c; } /* Variable */
    code span.vs { color: #4070a0; } /* VerbatimString */
    code span.wa { color: #60a0b0; font-weight: bold; font-style: italic; } /* Warning */
    .display.math{display: block; text-align: center; margin: 0.5rem auto;}
  </style>
  <link rel="stylesheet" href="./css/github-pandoc.css" />
  <!--[if lt IE 9]>
    <script src="//cdnjs.cloudflare.com/ajax/libs/html5shiv/3.7.3/html5shiv-printshiv.min.js"></script>
  <![endif]-->
</head>
<body>
<header id="title-block-header">
<h1 class="title">Valutazioni degli studenti sui linguaggi usati</h1>
<p class="author">Maurizio Tomasi &lt;<a href="mailto:maurizio.tomasi@unimi.it">maurizio.tomasi@unimi.it</a>&gt;</p>
</header>
<nav id="TOC" role="doc-toc">
<ul>
<li><a href="#a.a.-20202021">A.A. 2020–2021</a>
<ul>
<li><a href="#tommaso-armadillo-2021-06-23">Tommaso Armadillo (2021-06-23)</a></li>
<li><a href="#matteo-foglieni-2021-06-30">Matteo Foglieni (2021-06-30)</a></li>
<li><a href="#simone-pirota-2021-07-01">Simone Pirota (2021-07-01)</a></li>
<li><a href="#giacomo-rivolta-2021-07-01">Giacomo Rivolta (2021-07-01)</a></li>
<li><a href="#federico-pellegatta-2021-07-05">Federico Pellegatta (2021-07-05)</a>
<ul>
<li><a href="#scelta-del-linguaggio">Scelta del linguaggio</a></li>
<li><a href="#pareri-generali-sul-corso">Pareri generali sul corso</a></li>
</ul></li>
<li><a href="#daniele-zambetti-2021-07-07">Daniele Zambetti (2021-07-07)</a></li>
<li><a href="#matteo-zeccoli-marazzini-2021-07-09">Matteo Zeccoli Marazzini (2021-07-09)</a></li>
<li><a href="#andrea-sala-2021-07-14">Andrea Sala (2021-07-14)</a></li>
<li><a href="#anna-pivetta-2021-07-26">Anna Pivetta (2021-07-26)</a></li>
<li><a href="#elisa-legnani-2022-01-04">Elisa Legnani (2022-01-04)</a></li>
</ul></li>
</ul>
</nav>
<h1 id="a.a.-20202021">A.A. 2020–2021</h1>
<h2 id="tommaso-armadillo-2021-06-23">Tommaso Armadillo (2021-06-23)</h2>
<p>All’inizio del corso mi sono trovato a dover scegliere un linguaggio di programmazione. Personalmente volevo imparare un nuovo linguaggio, per questo motivo ho escluso fin da subito il C++. Per prima cosa ho letto il pdf scritto dal professor Tomasi in cui fa una panoramica su diversi linguaggi consigliati, tra questi mi hanno colpito il C# e Julia. Il primo per la sua sintassi molto simile al C++, ma al tempo stesso molto più leggera e il secondo perchè mi ha dato l’impressione di essere un linguaggio molto versatile e innovativo. Alla fine ho scelto il C# sia perchè rispetto a Julia si trova più materiale online, sia perchè il C# è molto utilizzato nell’industria videoludica (grazie al motore grafico Unity) che è un qualcosa che mi ha sempre interessato e che ho sempre voluto approfondire un po’.</p>
<p>Personalmente sono molto contento della scelta che ho fatto. Il C# è un linguaggio estremamente versatile e facile da imparare se si conosce già il C++. La sintassi è identica per tutti i costrutti principali, tuttavia elimina tutte le difficoltà e le complicazioni del C++. Ad esempio non c’è bisogno né di creare file <code>.h</code> né di dover scrivere esplicitamente un <code>makefile</code> per compilare il codice, ma è possibile compilare ed eseguire semplicemente con il comando <code>dotnet run</code> (dotnet è il compilatore C# fornito liberamente da Microsoft). C# è supportato egregiamente da Visual Studio che permette con estrema facilità di avviare il debugger per risolvere bug all’interno del codice. Il linguaggio inoltre non prevede poi l’utilizzo di puntatori e reference come il C++, rendendolo molto più facile e leggibile. Esistono poi molte librerie fornite direttamente da Microsoft che permettono di ottenere risultati interessanti in pochissimo tempo. Ad esempio è possibile parallelizzare l’esecuzione di un ciclo <code>for</code> semplicemente facendo un include di una libreria di sistema e sostituendo il <code>for</code> con <code>Parallel.For</code>. Fare un’operazione del genere in C++ richiede invece l’installazione di librerie esterne, che in generale è un’operazione più lunga e che può portare a problemi nel caso in cui altre persone vogliano utilizzare il nostro codice. Infine un’ultima cosa da non sottovalutare, è il fatto che esiste una documentazione, molto ben fatta, fornita direttamente da Microsoft ed essendo poi un linguaggio molto diffuso su StackOverFlow si trovano parecchie risorse utili.</p>
<h2 id="matteo-foglieni-2021-06-30">Matteo Foglieni (2021-06-30)</h2>
<p>Per quanto riguarda il mio messaggio per gli studenti del futuro, è molto semplice: scegliete Julia; sarà molto faticoso all’inizio, ma ne varrà la pena.</p>
<p>La scelta di Julia per me si è basata su due soli elementi: il pdf reso disponibile dal professore su alcuni dei vari linguaggi che consigliava e una lezione facoltativa di Astronomia 1 nella quale lui stesso presentava un piccolo lavoretto computazionale fatto proprio con Julia; un po’ poco forse con il senno di poi, diciamo che avevo posto molta fiducia sull’opinione che il professore stesso ha su questo linguaggio.</p>
<p>Le mie alternative erano C++ (per andare sul sicuro, anche se mi immaginavo avrei dovuto tribolare parecchio, e un mio compagno che lo ha scelto me lo ha infatti confermato) o C# (per “uscire dal seminato ma senza esagerare”); ho scelto Julia per un elemento in particolare: questo corso è una occasione più unica che rara a fisica di imparare un linguaggio di programmazione nuovo (= diverso da C++ e Python).</p>
<p>A posteriori, risceglierei questo linguaggio con molta più consapevolezza e sicurezza:</p>
<ol type="1">
<li>La sintassi di Julia è relativamente facile da imparare (soprattutto se si ha una infarinatura di Python da lab astronomia o dalla tesi triennale) ed intuitiva una volta che si entra nell’ottica giusta;</li>
<li>Il linguaggio è concepito per il calcolo scientifico, quindi anche la scrittura “a mano” di una qualsiasi funzione ha una ottima performance: le ottimizzazioni “serie” ovviamente vi sono da fare se uno ha tempo ed è interessato, ma anche senza di esse il programma ha tempi di esecuzione accettabilissimi; inoltre, avendo noi una formazione da fisici, la mentalità di usare e implementare funzioni penso venga proprio naturale;</li>
<li>Julia è un linguaggio modernissimo, quindi varie funzionalità che, soprattutto verso la fine del corso, vanno rese nel programma (come i <em>sum types</em> per i tokens, o la possibilità di scrivere codice anche molto complesso per i costruttori) vengono supportate senza problemi;</li>
<li>Il <em>multiple dispatch</em> è comodissimo, si adatta perfettamente per le varie shapes da implementare;</li>
</ol>
<p>La scelta di Julia ha due principali problemi, che è bene sempre tenere a mente:</p>
<ol type="1">
<li>Per quanto simile a Python, resta un linguaggio nuovo da imparare da zero: soprattutto nelle fasi iniziali, ciò può essere molto frustrante, dato che ci si imbatte spesso nel voler fare una cosa ma non sapere come farla; se si vuole vedere il lato positivo, sicuramente si allenano capacità di improvvisazione e perseveranza;</li>
<li>Come già detto nei pregi, Julia è un linguaggio molto moderno. Di conseguenza, non di rado si presentano problemi nel codice che non si riescono a capire e/o risolvere a causa di scarsa documentazione (soprattutto nella prima parte del corso, vedi problema 1), o a causa di veri e propri bug (mi sono capitati dei problemi con la funzione <code>string</code> che ancora non ho capito). Inoltre, essendo ancora relativamente poco diffuso (proprio perché neo-entrato nel panorama dei linguaggi), cercare su internet il messaggio di errore ottenuto e/o parole chiave sul problema riscontrato non assicura affatto che si ottenga una soluzione (per C++ è invece praticamente impossible che qualcun altro non abbia fatto la stessa domanda in precedenza)</li>
</ol>
<p>NB: terrei comunque a sottolineare che Julia è sotto pesante sviluppo e improvements; potrebbe quindi anche essere che tra un anno questi problemi di documentazione e bugs risultino risolti o comunque molto mitigati.</p>
<p>In conclusione, se avete voglia di impegnarvi e investirci molto tempo, Julia non vi deluderà di certo!</p>
<p>Ultimissima cosa: a prescindere dal linguaggio scelto, il corso richiede notevole impegno: non rinunciate a Julia per vertere su C++ solo per evitare di faticare, potreste avere brutte sorprese.</p>
<h2 id="simone-pirota-2021-07-01">Simone Pirota (2021-07-01)</h2>
<ol type="1">
<li><p>Perché avete scelto questo linguaggio? Quali altre alternative avevate valutato, e perché le avete scartate?</p>
<p>Io ho scelto il C++, principalmente perchè già lo conoscevo, e un po’ perchè la mia prima scelta (il linguaggio Rust) non era condivisa da nessun altro studente.</p></li>
<li><p>Indipendentemente dal linguaggio scelto, quali sono stati i criteri che vi hanno aiutato a decidere? Come li giudicate col senno di poi?</p>
<p>Principalmente la scelta del linguaggio è stata basata sulla curiosità e voglia di imparare un nuovo linguaggio di programmazione. Questo potrebbe risultare un criterio che esclude il C++, in quanto è già affrontato dai corsi di informatica della triennale, ma la grande differenza rispetto a quei corsi è che in questo lo si vede non in maniera didattica, ma dal punto di vista produttivo, come nella vita vera.</p>
<p>Quindi, se avete voglia di imparare un nuovo linguaggio di programmazione (magari anche il più esotico tra quelli proposti) e se c’è un altro collega che vi segue non esitate; se invece come nel mio caso siete l’unico pazzo del gruppo e siete “obbligati” a “ripiegare” sul C++, non scoraggiatevi, perchè lo vedrete sotto tutta un’altra luce.</p>
<p>Riassumendo, secondo me i criteri sono:</p>
<ul>
<li><p>voglia e curiosità di imparare un nuovo linguaggio</p></li>
<li><p>voglia di approfondire un linguaggio che già si conosce</p></li>
</ul></li>
<li><p>Alla luce del lavoro di questo semestre, pensate sia stata una buona scelta?</p>
<p>È stata una buonissima scelta, perchè come accennato prima, ho approfondito e imparato cose che in C++ manco sapevo si potessero fare, e soprattutto sono molto più sicuro quando vado a spulciare la STL in cerca di risposta, oppure se sto scrivendo una funzione/classe/etc etc o la sto copiando da una risposta di stackoverflow, ho abbastanza senso critico da capire se lo sto facendo nel migliore dei modi o meno.</p></li>
<li><p>Se tornaste indietro, rifareste questa scelta? Perché?</p>
<p>Rifarei la stessa scelta, o meglio, invece di tuffarmi sul Rust, sceglierei direttamente il C++, perchè credo sia indispensabile conoscerlo e sbatterci la testa il più possibile finché siamo studenti (se fosse per me riseguirei questo corso diverse volte, ogni volta con un linguaggio diverso, sì, se te lo stai chiedendo, questo è davvero un bel corso).</p></li>
</ol>
<h2 id="giacomo-rivolta-2021-07-01">Giacomo Rivolta (2021-07-01)</h2>
<ol type="1">
<li><p>Perché avete scelto questo linguaggio? Quali altre alternative avevate valutato, e perché le avete scartate?</p>
<p>Noi abbiamo scelto il linguaggio Julia. Le possibilità che avevamo erano:</p>
<ul>
<li><p>rispolverare il molto impolverato C++;</p></li>
<li><p>riprendere il Python (meno impolverato ma vietato!);</p></li>
<li><p>imparare un nuovo linguaggio, moderno e semplice da usare.</p></li>
</ul>
<p>Visto che per riprendere in mano il C++ in maniera decente avrebbe impiegato lo stesso tempo di imparare un nuovo linguaggio, abbiamo deciso di impararne uno nuovo. Abbiamo scelto proprio Julia (suggeritoci dal prof. Tomasi) perché ci è sembrato moderno, semplice, versatile e veloce.</p></li>
<li><p>Indipendentemente dal linguaggio scelto, quali sono stati i criteri che vi hanno aiutato a decidere? Come li giudicate col senno di poi?</p>
<p>Come detto sopra, cercavamo un linguaggio moderno (consapevoli dei rischi che comporta, cioè poca documentazione e molti problemi non ancora risolti), semplice da imparare (cioè con una sintassi facile da apprendere e non pesante), versatile e veloce.</p>
<p>Con il senno di poi direi che questi criteri e la scelta conseguente sono stati azzeccati.</p></li>
<li><p>Alla luce del lavoro di questo semestre, pensate sia stata una buona scelta?</p>
<p>Sì, penso che scegliere Julia sia stata una buona scelta, al di là di un po’ di problemi “di gioventù” incontrati. Sicuramente la versatilità di Julia (cito solo il <em>multiple dispatch</em>), la sua semplice sintassi, la sua velocità e modernità lo hanno reso un’ottima scelta. Sicuramente alcuni problemi riguardo a funzionalità non ancora implementate e mancanza di documentazione (anche banalmente la risoluzione di qualche problema su StackOverflow) verranno aggiustati con il tempo.</p></li>
<li><p>Se tornaste indietro, rifareste questa scelta? Perché?</p>
<p>Sì, rifarei sia la scelta di scegliere Julia, sia quella di imparare un nuovo linguaggio perché è sempre utile e interessante.</p></li>
</ol>
<h2 id="federico-pellegatta-2021-07-05">Federico Pellegatta (2021-07-05)</h2>
<h3 id="scelta-del-linguaggio">Scelta del linguaggio</h3>
<p>All’inizio del corso la mia intenzione era di imparare a programmare in JavaScript, che già conoscevo in parte. Purtroppo però non ho trovato un compagno che avesse lo stesso interesse e quindi ho dovuto ripiegare sul sempiterno C++.</p>
<p>Con il senno di poi, avrei comunque preferito fare un piccolo sforzo iniziale in più per imparare un linguaggio nuovo. Infatti, la scelta del C++, se all’inizio mi sembrava la più comoda, in certi casi si è rivelata piuttosto faticosa rispetto ad altri compagni che hanno deciso di imparare un nuovo linguaggio. Probabilmente però non mi sarei comunque buttato completamente in un nuovissimo linguaggio senza aver dedicato qualche momento a “giocarci” prima di incominciare il corso.</p>
<p>In ogni caso mi è stato utile la panoramica <em>A comparison between a few programming languages</em> messa a disposizione dal Prof. Tomasi sul sito Ariel del corso (nella sezione “Informazioni sul corso”).</p>
<h3 id="pareri-generali-sul-corso">Pareri generali sul corso</h3>
<p>Il corso è molto divertente e stimolante: anche per chi sceglierà il C++ scoprirà un sacco di cose nuove (che probabilmente ve lo faranno odiare!). Le lezioni sono interessanti e il materiale didattico preparato dal Prof è eccellente. È molto soddisfacente avere un risultato visivo dopo mesi di lavoro: l’appagamento e il risultato sono direttamente proporzionali all’impegno durante i mesi di corso.</p>
<p>Nonostante nelle presentazioni del corso il Prof. Tomasi abbia sottolineato che si hanno delle scadenze ogni settimana, il carico di lavoro mi è sembrato in linea con quello richiesto da altri corsi di laboratorio. Chiaramente è fondamentale che il lavoro sia finito di settimana in settimana, ma se anche si arrivi all’esercitazione successiva con qualche dettaglio non ancora implementato, o qualche cosa ancora da sistemare, si può velocemente recuperare chiedendo aiuto al Prof. Inoltre può capitare che alcune settimane ci sia un po’ più di lavoro rispetto ad altre: l’importante è organizzarsi con il proprio compagno di laboratorio.</p>
<p>In conclusione, ritengo che frequentare questo corso sia stata un’ottima scelta che rifarei in futuro. Oltre a imparare ad utilizzare strumenti come Git e GitHub per la programmazione in team, si implementa un codice numerico complesso che approssimi un modello di un fenomeno fisico non banale (cose non mostrate in altri corsi).</p>
<p>Puoi avere una panoramica del lavoro svolto e del risultato che io e il mio compagno di laboratorio abbiamo ottenuto andando a sbirciare <a href="https://github.com/federicopellegatta/raytracing">la nostra repo</a>.</p>
<h2 id="daniele-zambetti-2021-07-07">Daniele Zambetti (2021-07-07)</h2>
<p>Ho scelto di utilizzare Julia come linguaggio di programmazione perché mi era stato presentato velocemente durante una lezione di Astronomia 1 sempre dal professor Tomasi e fin da subito mi era parso molto comprensibile da leggere come linguaggio. La chiarezza con cui è possibile esprimere formule matematiche complesse (praticamente con lo stesso formalismo con cui si scriverebbero su un foglio di carta) è sorprendente, inoltre la grande flessibilità con cui vengono gestiti i tipi delle variabili è comodissima. Leggendo il materiale messo a disposizione del professore mi ha convinto vedere che nonostante sia un linguaggio formalmente così alto, abbia tempi di compilazione veramente rapidi.</p>
<p>Un criterio forse banale con cui ho deciso di imparare da capo un nuovo linguaggio è anche che l’unico linguaggio che conoscevo utile per fare questo corso, il C++, non lo usavo da moltissimo tempo quindi la fatica di riprendere la sintassi (rigidissima del C++) sarebbe stata di poco inferiore alla fatica di iniziare da capo con un nuovo linguaggio.</p>
<p>Sono molto soddisfatto della scelta fatta, sia perché Julia si è rilevato un linguaggio flessibile e davvero innovativo, sia perché ho imparato ad essere molto autonomo nella ricerca di documentazione e di esempi (la community di Julia è abbastanza attiva) su come si utilizza questo linguaggio.</p>
<p>In laboratorio il lavoro non è stato particolarmente rallentato dal dover imparare qiuesto nuovo linguaggio soprattutto perché, come suggerito dal professore, per prendere dimestichezza con la sintassi ho svolto prima dell’inizio del corso una decina di esercizi proposti dal sito <a href="https://projecteuler.net/">Project Euler</a>.</p>
<h2 id="matteo-zeccoli-marazzini-2021-07-09">Matteo Zeccoli Marazzini (2021-07-09)</h2>
<p>Ho scelto il linguaggio C++ perché tra quelli suggeriti era l’unico che avevo già utilizzato, e ne ho approfittato per studiarlo meglio usandolo in un progetto complesso. Avevo valutato anche il linguaggio C, che conosco meglio, ma ho dovuto scartarlo perché nessun altro l’aveva considerato e non avrei potuto lavorare in gruppo.</p>
<p>Il criterio più importante è stata la familiarità con il linguaggio: per affrontare un lavoro così complicato, ho pensato che fosse troppo difficile utilizzare uno strumento mai visto in precedenza. Con il senno di poi, credo che sia stato un criterio utile: utilizzare ad esempio Julia sarebbe stato sicuramente stimolante, ma non credo che sarei riuscito a lavorare in modo altrettanto proficuo. Sono soddisfatto della scelta: l’alternativa che avevo considerato (il C) sarebbe stata interessante da usare, ma avrebbe reso alcune cose molto più complicate da gestire. Ad esempio, funzioni che prendono argomenti generici sono più rigide e difficili da implementare, e nel corso ne abbiamo fatto largo uso. Inoltre, sono contento perché ho avuto l’opportunità di imparare ad utilizzare il C++ in un modo diverso rispetto a quello a cui ero abituato: ho potuto usare strumenti più moderni come gli <code>shared_ptr</code>, le <em>lambda functions</em>, le <em>initializer list</em>. Alla luce di queste riflessioni, credo che sceglierei nuovamente il C++, soprattutto perché ho potuto imparare ad usarlo molto meglio rispetto a prima del corso.</p>
<h2 id="andrea-sala-2021-07-14">Andrea Sala (2021-07-14)</h2>
<p>Ho seguito il corso <em>Calcolo Numerico per la Generazione di Immagini Fotorealistiche</em> nell’anno accademico 2020-2021 e ho scelto di sviluppare il mio progetto in C#.</p>
<p>Quando ho letto la guida ai linguaggi di programmazioni redatta dal Prof. Tomasi, sono subito rimasto incuriosito dal fatto che esistesse un linguaggio simile al C++ ma che risolvesse alcune sue criticità. Così e stato; i vantaggi del C# che ho sperimentato in prima persona sono:</p>
<ul>
<li>Uso più assennato dei punti e virgola</li>
<li>Linguaggio totalmente <em>object-oriented</em>: non c’è più quello strano mix di funzioni definite al di fuori del main e classi contenenti i loro methodi (in questo è molto utile la keyword <code>static</code>)</li>
<li>Molto ben integrato con l’IDE Visual Studio Code</li>
<li>Non c’è bisogno di puntatori</li>
<li>È molto comodo usare alcune classi predefinite del linguaggio (<code>List</code>, <code>Matrix4x4</code>, <code>Dictionary</code>, …)</li>
<li>Non c’è bisogno di scrivere il <code>Makefile</code>, ma compilazione ed esecuzione sono racchiuse nello stesso comando <code>dotnet run</code></li>
<li>Gli errori sono documentati molto bene (codice <code>CS####</code>) sul sito di Microsoft</li>
<li>Ereditarietà concepita in modo più lineare rispetto al C++</li>
<li>Parallelizzare il codice è molto molto semplice</li>
</ul>
<p>Ci sono anche (pochi) svantaggi nell’uso del C#. Ecco quelli che ho riscontrato:</p>
<ul>
<li><p>Command Line Interface non facilissima da implementare; abbiamo dovuto cercare un po’ di librerie diverse prima di trovarne una soddisfacente</p></li>
<li><p>Quando si fa il parsing di un oggetto che può essere una delle tante classi figlie di una certa classe madre, è scomodo chiamare un datamembro presente in una sola delle classi figlie. Faccio un esempio:</p>
<div class="sourceCode" id="cb1"><pre class="sourceCode csharp"><code class="sourceCode cs"><span id="cb1-1"><a href="#cb1-1" aria-hidden="true" tabindex="-1"></a>Token tok <span class="op">=</span> <span class="fu">readToken</span><span class="op">();</span></span>
<span id="cb1-2"><a href="#cb1-2" aria-hidden="true" tabindex="-1"></a><span class="kw">if</span> <span class="op">(</span>tok <span class="op">==</span> SymbolToken<span class="op">)</span></span>
<span id="cb1-3"><a href="#cb1-3" aria-hidden="true" tabindex="-1"></a><span class="op">{</span></span>
<span id="cb1-4"><a href="#cb1-4" aria-hidden="true" tabindex="-1"></a>    <span class="dt">string</span> s <span class="op">=</span> tok<span class="op">.</span><span class="fu">symbol</span><span class="op">;</span> </span>
<span id="cb1-5"><a href="#cb1-5" aria-hidden="true" tabindex="-1"></a><span class="op">}</span></span></code></pre></div>
<p>Questo codice non è ammesso dal C#! Anche se io sono sicuro che quel token è un SymbolToken grazie al controllo, non posso accedere direttamente al data membro <code>symbol</code>, ma devo fare un casting un po’ scomodo:</p>
<div class="sourceCode" id="cb2"><pre class="sourceCode csharp"><code class="sourceCode cs"><span id="cb2-1"><a href="#cb2-1" aria-hidden="true" tabindex="-1"></a>Token tok <span class="op">=</span> <span class="fu">readToken</span><span class="op">();</span></span>
<span id="cb2-2"><a href="#cb2-2" aria-hidden="true" tabindex="-1"></a><span class="kw">if</span> <span class="op">(</span>tok <span class="op">==</span> SymbolToken<span class="op">)</span></span>
<span id="cb2-3"><a href="#cb2-3" aria-hidden="true" tabindex="-1"></a><span class="op">{</span></span>
<span id="cb2-4"><a href="#cb2-4" aria-hidden="true" tabindex="-1"></a>    <span class="dt">string</span> s <span class="op">=</span> <span class="op">((</span>SymbolToken<span class="op">)</span>tok<span class="op">).</span><span class="fu">symbol</span><span class="op">;</span></span>
<span id="cb2-5"><a href="#cb2-5" aria-hidden="true" tabindex="-1"></a><span class="op">}</span></span></code></pre></div></li>
<li><p>Leggermente meno performante del C++, ma per quello che ho fatto durante il corso non ho avuto problemi di lentezza.</p></li>
</ul>
<h2 id="anna-pivetta-2021-07-26">Anna Pivetta (2021-07-26)</h2>
<p>Kotlin. La scelta di questo linguaggio da parte mia sinceramente non è stata molto ragionata: ero curiosa di imparare un linguaggio nuovo e ho scelto questo anche insieme al mio compagno di gruppo.</p>
<p>Il primo criterio per me è stato semplicemente che fosse un linguaggio nuovo, inoltre sapevo che utilizzando Kotlin avrei avuto a che fare con una bella IDE e mi sembra che anche imparare a interfacciarsi con uno strumento del genere sia importante per qualcuno a cui piace programmare.</p>
<p>Kotlin ha alcuni aspetti molto belli: per esempio la possibilità di usare funzioni implicite rende il codice molto elegante. Inoltre, esistono molte librerie che rendono alcuni passaggi molto semplici, per esempio scrivere un’immagine ldr (png, jpeg…) è facilissimo in Kotlin.</p>
<p>Ovviamente ci sono anche alcuni aspetti negativi, ne segnalo uno in particolare. Se sceglierete Kotlin userete sicuramente la IDE IntellijIDEA e il gestore di pacchetti gradle: sono entrambi strumenti potenti e per certi versi molto comodi ma vanno usati con cautela e più coscienza di quanto abbiamo fatto noi. IntellijIDEA vi offre un’interfaccia grafica attraverso la quale potete dialogare con github senza passare dalla linea di comando: questo è comodo ma bisogna fare attenzione a cosa committate su github e cosa no. Ci sono alcuni file che descrivono come è fatto il workspace o come sono le impostazioni di gradle che se modificati possono crearvi alcuni impicci. Noi abbiamo usato questi strumenti in modo un po’ sportivo, senza grande consapevolezza di cosa stavamo facendo; sicuramente se farete qualche ricerca iniziale su come funzionano gradle e intellijIDEA (non è necessario un approfondimento esagerato, ma solo avere un minimo di coscienza su questi strumenti) vi potrete risparmiare qualche problema.</p>
<p>Complessivamente io sono contenta di aver scelto kotlin e rifarei questa scelta: è un linguaggio molto elegante e gli strumenti che mette a disposizione sono veramente tanti. Inoltre, la IDE intellijIDEA aiuta veramente molto nella scrittura del codice.</p>
<p>In generale penso sia utile cimentarsi nell’imparare un linguaggio nuovo e impratichirsi un po’ nella lettura della documentazione in vista del futuro, anche per esempio del lavoro di tesi, dove spesso bisogna utilizzare un linguaggio che non si conosce. Forse iniziare il corso non conoscendo il linguaggio che si userà può sembrare una complicazione in più, ma le esercitazioni delle prime settimane sono molto semplici e avrete sicuramente il tempo di iniziare a familiarizzare con il vostro linguaggio.</p>
<h2 id="elisa-legnani-2022-01-04">Elisa Legnani (2022-01-04)</h2>
<p>Ho scelto il C++ perché era un linguaggio che conoscevo già e volevo rispolverare. Non mi sembrava di aver imparato ad usarlo con scioltezza nei corsi precedenti, tanto che parte della sintassi di esempio mi era nuova e mi aveva incuriosito. Non l’ho scelto tanto per comodità, quanto per poterlo approfondire: nella descrizione dei linguaggi fornita dal professore a inizio corso era chiaramente indicato quanto potesse risultare complicato usarlo per questo progetto e quanto invece altri linguaggi più recenti come Julia e Kotlin fossero più maneggevoli. E questo è stato evidente fin dalle prime lezioni, durante le quali, mentre altri imparavano un nuovo linguaggio, noi abbiamo faticato a risolvere vari problemi, molti dei quali aventi a che fare con l’utilizzo di librerie esterne e sistemi operativi diversi (io ho lavorato con Linux e la mia compagna con MacOS), oppure ad implementare test automatici da zero o ad imparare nuovi strumenti per la compilazione. L’esperienza del professore e la vastità di risorse ed esempi online ci hanno però aiutato molto in questo senso.</p>
<p>A posteriori posso dire che è grazie a questo corso che ho ottenuto una buona familiarità con il C++ e con i suoi standard più recenti. Mi sento solo ora in grado di scrivere autonomamente un programma complesso usando questo linguaggio, ed è per questo che sono soddisfatta della scelta che ho fatto. Avevo valutato come alternativa anche Julia, la cui semplicità e possibile utilizzo nel campo dell’astrofisica (il professore aveva presentato il linguaggio anche in una lezione di Astronomia 1) mi avevano interessato. Tornando indietro rifarei la stessa celta, sono dell’idea che scontrarsi contro i problemi ed imparare un metodo per risolverli sia importante nell’apprendimento di qualsiasi materia.</p>
<p>A prescindere dal linguaggio scelto, il corso in generale è molto utile:</p>
<ul>
<li>si impara a scrivere del codice per descrivere un fenomeno fisico non banale in un unico grande progetto;</li>
<li>è fondamentale usare sistemi di controllo delle versioni quando si scrive codice complesso, e prima di questo corso non avevo avuto modo di approfondire l’argomento e di apprezzarne l’utilità;</li>
<li>non avevo mai scritto codice collaborando veramente con qualcun altro;</li>
<li>è importante scrivere codice fruibile da altri - ora che sto lavorando alla tesi mi accorgo che spesso il codice in ambito di ricerca è poco documentato e/o testato e per questo difficile da utilizzare.</li>
</ul>
<p>Esprimo anche un giudizio del tutto personale, ma credo anche condiviso dagli altri studenti che hanno frequentato il corso. Si tratta di un corso divertente. Oltre ad essere un utile strumento di debugging, poter ottenere risultati visivi dopo vari mesi di duro lavoro di programmazione dà una grande soddisfazione. Tanto che viene voglia di implementare anche le parti facoltative, con il rischio di non finire mai di continuare ad aggiustare e migliorare il programma.</p>
</body>
</html>
